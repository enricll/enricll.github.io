---
date: "2013-07-08T21:37:00+00:00"
draft: false
tags: ["tecnologia"]
title: "Android, no gràcies"
---
Recentment Android ha millorat molt en usabilitat, però en disseny continua sent inconsistent i massa dispers des del meu punt de vista. 

Matias Duarte, que havia treballat anteriorment a webOS, ha portat funcionalitats extremadament útils, com la potent barra de notificacions d'Ice Cream Sandwich i Jellybean que ara intenten copiar tots els sistemes operatius, la multitasca fluïda i ràpida (iOS 7, us sona?), i molts altres detalls. 

I en disseny han sabut crear un llenguatge nou, Holo, basat en Metro i altres conceptes, amb molta personalitat. Ha esta força acceptat pels usuaris d'Android -- que ja sabem el seu nivell intel·lectual tecnològic en general -- i això diu molt.

Però encara falta. Hi ha molts detalls per millorar -- aquelles petites coses que té iOS o Windows Phone per exemple. Només en diré una: a Android pots posar la mateixa icona les vegades que vulguis a la pantalla inicial. Amagant-se rere l'excusa de "és obert" Google permet coses així. Android, no gràcies.
