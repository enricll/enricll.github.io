---
date = "2017-07-12T18:14:41+00:00"
draft = false
tags = ["música"]
title = "Funk Wav Bounces Vol.1"
---
Per algun motiu, Calvin Harris, després de marcar-se dos èxits amb els singles ‘This is What You Came For’ i ‘My Way’, va pensar que el camí que havia de seguir era cançons funky amb influències disco i col·laboradors del món del hip-hop i l’r&b.<!-- more -->

La primera prova va ser ‘Slide’: la cançó que alhora obre aquesta primera part de la sèrie Funk Wav col·locava dos dels rapers del trio de moda Migos amb un fins aleshores desaparegut Frank Ocean. La col·laboració era un exemple de química, ritme i bon gust, els tres sonant increïblement bé sobre un dels instrumentals més orgànics de Calvin Harris. El següent single seria ‘Heatstroke’, amb Young Thug, Ariana Grande i Pharrell, un tall una mica més pop que l’anterior, que tenia en carisma el que li faltava de fluïdesa. La resta de cançons de l’àlbum segueixen la fórmula més hiphopera de la primera o la més popera de la segona, mantenint-se molt estrictament a la mateixa paleta sonora. Això fa que la diversitat vingui donada no pels instrumentals sinó pels col·laboradors de primer nivell que Calvin Harris ha aconseguit ajuntar, com si de DJ Khaled es tractés. Els resultats depenen d’això, i en general hi ha més encerts que errors, sobretot a la primera meitat de l’àlbum. Fins i tot quan les combinacions són més qüestionables (la de Kehlani —escrita per la nouvinguda Jessie Reyez— i Lil Yachty és la més clara), el productor aconsegueix que funcionin, amb una sensibilitat pop que havia exhibit poc en els seus anteriors dos àlbums EDM-heavy. Una dècada després del seu debut *I Created Disco*, Clavin Harris per fi fa honor [al tipus de música que el seu nom artístic suggereix](https://www.bustle.com/articles/148270-why-does-calvin-harris-use-a-stage-name-the-story-behind-adam-wiles-moniker): *Funk Wav Bounces Vol.1* és una reinvenció exitosa i un disc ideal per a aquest estiu.

### 7

<img id="splashFade" src="https://68.media.tumblr.com/f85f25bbe8d7de4549e1e921586e9b6e/tumblr_ot8pcunpvJ1u00ofno1_1280.png">