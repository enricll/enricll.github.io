---
date = "2012-12-31T23:00:00+00:00"
draft = false
tags = ["lectura"]
title = "2013"
---
A la xarxa, fa uns dies, era trending topic el 2012. Quan un any s’acaba normalment ho associem a alguna cosa més que un dia que passa, alguna cosa més que 24 hores de les 8760 (matemàtics, no us poseu amb mi) que tenim al llarg de tot l’any. És hora de fer balanç, de repassar el que hem fet durant aquest temps i també mirar cap al futur. Els propòsits d’any nou abunden per la nostra ment mentre escoltem el concert d’any nou. Un dels meus propòsits del 2013 era llançar això que ara mateix esteu llegint. Durant aquests dies que no hi ha hagut massa feina (tant pel tema classes com a Veus Mèdia) he pogut pensar com volia que fos Enric Llonch.com realment, sense pensar en les limitacions. És evident que les estones offline (encara en disposaré de més fins el 8 de gener) ajuden a pensar amb més claredat. En un altre post ja explicaré més a fons el tema disseny (un blogger s’ha d’administrar bé els posts) però de moment quedeu-vos amb això: crec que com actualment està el meu blog és com m’hauria agradat si hagués pogut fer el que volgués. Potser hi faria quatre canvis, però tal com està ara mateix m’encanta. En aquest altre post, o en un altre altre, intentaré recopilar alguns enllaços que m’han servit per documentar-me sobre el tema del minimalisme i la senzillesa. No sóc ni dissenyador gràfic (tot i que aquesta és una de les meves passions) ni molt menys dissenyador web, però m’he hagut d’espavilar per fer una cosa que almenys, a mi, m’agradés. Per tant, gaudiu del 2013, que tot just acaba de començar. Jo també ho intentaré, i us ho explicaré aquí.