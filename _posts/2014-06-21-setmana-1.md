---
date: "2014-06-21T17:30:56+00:00"
draft: false
tags: ["La Setmana"]
title: "Setmana #1"
---
Segueixo diversos blogs que fan resums setmanals a nivell personal. M'agrada molt el format i, per donar una mica de vida a la web (que vaig renovar fa poc, per cert), em proposo intentar-ho durant almenys un parell de setmanes. I si no segueix seran *posts* independents que quedaran bé per retratar el que ha estat la meva setmana. 

Ha estat una setmana que ha passat ràpida. Dilluns va ser un dia d'estar fora, cap amunt i cap avall. Si a això li sumem que va ploure, bastant, i que vaig estar poca estona a casa, ja tenim la raó per la qual vaig jugar tanta estona a Animal Crossing: New Leaf, el joc que em vaig comprar dissabte passat per a la 2DS.

Dimarts és, segurament, el dia que em van anar millor les coses. Un dia productiu, vaja. Vaig dinar tard perquè vaig estar editant un vídeo molt important que properament espero compartir. Però vaig fer molt més, gràcies a la tècnica de deixar un *post-it* el dia anterior amb la feina a fer. Més edició de vídeo d'un altre projecte, diguem-li T, una mica de respondre mails i trucades bastant *importants*, positivisme i jugar una mica a la tarda. Bé. No em puc queixar.

I a partir d'aquí ja tot en caiguda, tot i que se m'ha passat ràpid. La sorpresa de la setmana va ser dijous a la nit amb una mica de moguda a La Zona, que fa encara més interessant el projecte i ens va fer girar 180º una part que teníem abandonada. Bon moviment. I ahir divendres partides (LoL) poc afortunades però un 4vs5 guanyat a les dues de la matinada. Ah, i Reload post-E3 per acabar i avui despertar-me a les 12. 

Ara cap de setmana de descans, que fa bon temps i s'ha d'aprofitar. La setmana que ve toca, com a mínim, una visita a Barcelona a més de preparar el Treball de Recerca de l'any vinent. Una entrevista i un avanç  que s'han de publicar. Divendres toca gravar podcast i tornem-hi. 