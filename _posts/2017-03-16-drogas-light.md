---
date: "2017-03-16T09:43:36+00:00"
draft: false
tags: ["música"]
title: "DROGAS Light"
---
<!-- more -->Puc dir poques coses d’aquest nou projecte de Lupe Fiasco. S’hauria de començar, això sí, pel context: aquest és un àlbum amb restes dels darrers anys d’estudi del raper, i per tant és caòtic, irregular i poc coherent. El primer terç de *DROGAS Light* és especialment dur i potent, amb peces d’influència trap, el tradicional lirisme mig abstracte, mig quotidià de Lupe, i bons flows. A partir del segon terç, les cançons cada vegada tenen més sensibilitat pop, ja sigui en els instrumentals o en les tornades. Per molt que a mi m’agradin talls com “Pick Up The Phone” o “Wild Child”, s’ha de reconèixer que en comparació amb les del primer terç (“Jump”, també single, per exemple) són pitjors i no encaixen. Dubto que la intenció de Lupe amb aquest projecte fos alguna cosa més que publicar un grapat de cançons acabades, algunes de més bones, i algunes de no tan bones, i realment escoltar-lo (o escoltar-les) amb això en ment és la millor manera d’apropar-se a *DROGAS Light*. 

### 6