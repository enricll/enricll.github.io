---
date: "2014-08-06T15:01:00+00:00"
draft: false
tags: ["Spotify", "música"]
title: "Spotify és Déu"
---
<span class="pDropCap">D</span>es de [fa 13 mesos](http://instagram.com/p/cMcYaqAwyq/) tinc Spotify Premium i puc dir, amb tota la sinceritat del món, que és una puta passada.

<!-- more -->

#### Spotify és invisible com ho és Google quan busques alguna cosa

Sé que hi ha moltíssima gent que ha dit això mil vegades, però és que fins que no ho proves no te n'adones. De fet, fins que no ho penses no te n'adones. Per què això? Perquè Spotify s'adapta perfectament al *workflow* de música i fa que te n'oblidis del servei, com quan busques alguna cosa a Google, simplement ho fas i punt.

<img class="pImageRight" src="http://33.media.tumblr.com/b923d7b610d71d6a36cbfb4651853e2c/tumblr_n9t3igVfgT1s4fsg1o1_500.jpg" />La llibertat que et dóna el Premium d'Spotify és bàsicament portar la música que vols al mòbil i tenir-la en *offline* per poder-la escoltar sense utilitzar tarifa de dades. Sóc bastant *heavy user* a l'ordinador —m'hi passo moltes hores i la meitat passen escoltant música d'Spotify— i en aquest sentit el Premium no canvia gaire les coses (no tens anuncis, això sí).
 
La possibilitat de tenir qualsevol cançó en qualsevol moment al mòbil és genial, s'ha de reconèixer. Però per mi la clau és en com escoltem la música. 

#### Spotify t'acaba canviant els hàbits

Abans d'Spotify, tenia uns artistes o grups molt marcats, em descarregava l'àlbum que m'interessava i me'l posava en local al mòbil. Escoltava tot "+" d'Ed Sheeran, per exemple, i ja està. 

Quan vaig començar amb Spotify em va molestar molt que no pogués afegir àlbums i hagués de fer llistes de reproducció només amb les cançons d'un disc per poder-les tenir organitzades. Això, molest al principi com deia, ha fet canviar els meus hàbits pels que Spotify vol — i creieu-me, la vida és millor d'aquesta manera.

#### Les llistes de reproducció són genials

He notat el canvi de música per àlbums a *playlists* en els últims mesos. Des de fa temps existeixen, i ja n'hi havia moltíssimes fa un any, posem; però les llistes eren de poca qualitat o no acaben d'encaixar amb el que a mi m'agrada.

Ha canviat recentment perquè Spotify s'ha posat les piles d'una manera espectacular. Les llistes de reproducció que estan fent ells mateixos són or pur per als amants de la música, de qualsevol música, per a qualsevol moment. Si algú és fan de la música, Spotify és un paradís perquè sempre pots descobrir-ne més, i tots sabem el plaer que suposa descobrir un grup que ningú coneix (només tu, és clar) però que mola moltíssim. 

#### Però val la pena o no?

Definitivament, sí. Rotundament, sí. Refotudament, sí. I a tothom que encara escolta música de la «meva antiga manera», li recomanaria provar Spotify a fons durant un mes, escoltar llistes de reproducció, recomanar música i deixar que li recomanin. És molt possible que descobreixi que aquesta altra manera simplement és l'adequada — i, sorpresa, Spotify serà el servei adequat per tirar-la endavant. 

#### *Llegeix també*: [Les 20 cançons que em molen més](http://enricllonch.com/post/94055052088/les-20-cancons-que-em-molen-mes)

<img id="splash" src="https://s3.amazonaws.com/ooomf-com-files/6Icr9fARMmTjTHqTzK8z_DSC_0123.jpg"/>