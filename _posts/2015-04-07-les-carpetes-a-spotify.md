+++
date = "2015-04-07T20:33:29+00:00"
draft = false
tags = ["música", "Spotify"]
title = "Les carpetes a Spotify"
+++
Ahir vaig descobrir que es poden fer carpetes a [Spotify](http://enricllonch.com/post/93973856861/spotify-es-deu). És una funció que surt a l'aplicació d'escriptori i permet organitzar les llistes de reproducció en carpetes, per tenir-ho tot ben ordenadet. Com és lògic en mi, vaig estar una bona estona arreglant-ho tot i estic bastant orgullós del resultat. Per això he decidit escriure un petit article explicant la meva nova organització de playlists a Spotify — si us servei d'inspiració perfecte, i si només serveix per entretenir-vos amb la meva maníaca organització, doncs també.

<!-- more -->

<img class="pImageFull" src="https://farm8.staticflickr.com/7633/16863126577_8d08459171_b.jpg" />

La primera divisió ara són les carpetes. N'he fet sis:

**mensuals**: aquí posaré les que vagi creant cada més. Una mica més sobre aquest tema d'aquí a unes ratlles.

**artistes**: les playlists dedicades a un artista en particular (kesha, kendrick, kanye, nicki, drake, lupe, big, kelly, gavin, gambino, eminem, katy, nevershoutnever). M'ajuden per tenir a mà les cançons que m'agraden més de tots els artistes. No les tinc de tots els meus músics preferits però gairebé — per exemple d'Ed Sheeran no en tinc perquè escolto directament els àlbums.

**sèries**: són llistes de cançons manualment escollides de sèries que miro o he mirat. Les de sèries creades per altres persones o per la mateixa productora estan a una altra carpeta, perquè encara no han passat la meva «selecció».

**àlbums**: aquí tinc les d'àlbums sencers, perquè abans a Spotify havies d'afegir un disc com a llista de reproducció si volies escoltar-lo en offline. [Ara ja no cal](http://enricllonch.com/post/82320242767/primeres-impressions-del-your-music-dspotify) però no he eliminat les llistes d'alguns àlbums. Ara que tinc les carpetes no em molesten especialment i poden ser-hi com a suport addicional.

**meves**: dins d'aquesta carpeta hi ha llistes temàtiques que he fet però no encaixen en cap de les altres carpetes. Tinc les de l'Estiu que he fet del [2014](https://open.spotify.com/user/enricllonch/playlist/0jcWtp8ZOg9jbidlGLMaz5) i del [2013](https://open.spotify.com/user/enricllonch/playlist/0wUz2zQPbEpIEB6k39Ufky), la de [20 cançons que em molaven](http://enricllonch.com/post/94055052088/les-20-cancons-que-em-molen-mes), i algunes d'antigues que ja no utilitzo però que m'encanta conservar.

**altres**: a l'última carpeta hi ha les llistes a les quals estic subscrit, fetes per altres usuaris.

La primera carpeta és la meva novadosa de totes, perquè inclou llistes mensuals. No, no ho he «copiat» de la persona que estàs pensant (cadascú deu estar pensant una diferent), perquè ho fa quasi bé tothom. Ho veig com una seqüel·la de les llistes d'Estiu que porto dos anys fent, una extensió del meu control amb el [Bullet Journal](http://enricllonch.com/post/111171026069/gener-febrer-2015-redemption) i [Last.fm](http://enricllonch.com/post/114145098499/vaig-perdre-lipod-i-no-el-vaig-trobar-a-faltar), i una evolució de la meva llista «obsessed». Aquesta última, ara eliminada, era una playlist que vaig començar fa un mes, crec, i que tenia cançons aleatòries a les quals estava enganxat. Les llistes mensuals són iguals que l'obsessed però separades per mesos, perquè me n'he adonat que les meves «obsessions» duren massa poc per estar en una llista eterna que et recorda les cançons que t'agradaven fa un mes (ugh).

Fins aquí el meu repàs. Qualsevol dubte, escriviu-me a Twitter. Ha.

<img id="splashFade" src="https://farm8.staticflickr.com/7700/16882632738_bb8173ebb0_h.jpg"/> 