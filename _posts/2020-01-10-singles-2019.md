---
date: "2020-01-10"
draft: false
tags: ["2019", "música"]
title: "Els 100 singles del 2019"
image: 2019_singles_header.jpg
---

<p class="intro"><span class="dropcap">J</span>a estem al gener (i a una nova dècada, depèn de a qui li preguntis), però encara em queden un parell d’articles repassant el millor del 2019. En aquest cas, toca parlar dels singles.</p>

He passat a 100 (i he hagut de fer esforços perquè fossin 100 exactes i no 105 o fins i tot 110) i els he tornat a ordenar com havia fet els primers anys. El mètode segueix sent igual de poc científic i frustrant com sempre: obrir un document de Google Spreadsheet, posar totes les cançons que he triat prèviament (basant-me en les més escoltades a Last.fm) i escoltar-les una per una, puntuant-les amb una nota de l’1 al 10 (en general, per sobre del 8 totes). Posteriorment, he repassat la llista i reordenat en funció del que sentia, oblidant els números.

I com sempre, les normes. A la llista només trobareu singles, amb molt poques excepcions (i ara no en recordo cap, la veritat), i he intentat que fos un single màxim per artista. Com sempre, si un artista n’ha tret més d’un i pertanyen a àlbums diferents, he inclòs tots dos. Vaja, que m’ho faig venir bé però alhora sóc bastant estricte i creieu-me que realment el meu objectiu és deixar per escrit a algun lloc com m’agraden aquestes cançons. Perquè m’encanten, i si no en coneixeu alguna, us recomano moltíssim que li doneu una oportunitat utilitzant [la playlist d’Spotify que he fet](https://open.spotify.com/playlist/5PExs7ngywy966SiNRY9iz?si=NiYJQlVsRfa2MKLm2f3iRw).

<ol reversed>
<li>Clara Mae – Lost</li>
<li>Oklou – Forever</li>
<li>Huntly – Low Grade Buzz</li>
<li>Clairo – Bags</li>
<li>Broods – Hospitalized</li>
<li>Violet Days – All I Know</li>
<li>Kllo – Back To You</li>
<li>G Flip – Drink Too Much</li>
<li>Vagabon – Water Me Down</li>
<li>Jack River – Later Flight</li>
<li>Jim-E Stack – Good Enough</li>
<li>Iggy Azalea – Sally Walker</li>
<li>Hayley Kiyoko – Demons</li>
<li>Elyar – Sad Sex</li>
<li>Charlotte Lawrence – Navy Blue</li>
<li>Bombay Bicycle Club – Eat, Sleep, Wake (Nothing But You)</li>
<li>Blackbear – Hot Girl Bummer</li>
<li>Banks – Gimme</li>
<li>AMA – Slip</li>
<li>Billie Eilish – everything i wanted</li>
<li>Wet – Old Bone (Jim-E Stack Remix)</li>
<li>Sabrina Claudio – Rumors</li>
<li>Pronoun – Stay</li>
<li>Neon Dreams – High School Dropout</li>
<li>K.Flay – Sister</li>
<li>Isle of You – Hold Tight</li>
<li>Donatachi – Crush on U (ft. Slayyyter)</li>
<li>Palmistry – Water</li>
<li>Sofi de la Torre – Estamos Mal</li>
<li>Lizzo – Juice</li>
<li>Jaira Burns – Numb</li>
<li>Ralph – Last Time</li>
<li>Gomet – Cumpleañera</li>
<li>Cub Sport – Video (ft. Mallrat)</li>
<li>Selena Gomez – Lose You To Love Me</li>
<li>COBRAH – Wet</li>
<li>FRND – What If I Fall Apart</li>
<li>Peter Thomas – View</li>
<li>Cashmere Cat – Emotions</li>
<li>Sevdaliza – Darkest Hour</li>
<li>Caroline Polachek – Door</li>
<li>Glass Animals – Tokyo Drifting (ft. Denzel Curry)</li>
<li>Carlie Hanson – WYA</li>
<li>Camila Cabello – Easy</li>
<li>Blithe – Bad</li>
<li>Alaska Reid – Quake</li>
<li>Alice Merton – Funny Business</li>
<li>A. G. Cook – Lifeline</li>
<li>Billie Eilish – bad guy</li>
<li>SVEA – Stranger</li>
<li>Bad Gyal – Hookah</li>
<li>Brigitte Laverne – Te Crees Muy Eterno</li>
<li>Openside – Waiting for Love</li>
<li>Lewis Blissett – Killing Butterflies</li>
<li>Caroline Polachek – So Hot You’re Hurting My Feelings (A. G. Cook Remix)</li>
<li>Hannah Jane Lewis – Last Night Every Night</li>
<li>Jessie Ware – Adore You</li>
<li>Luna Ki – Septiembre</li>
<li>Carly Rae Jepsen – Too Much</li>
<li>SACHI – Love Me Now (ft. CXLOE)</li>
<li>Loote – All the Fucking Time</li>
<li>Naaz – TAPED</li>
<li>Post Malone – Goodbyes</li>
<li>CXLOE – I Can’t Have Nice Things</li>
<li>Normani – Motivation</li>
<li>Sabrina Carpenter – In My Bed</li>
<li>Red Hearse – Everybody Wants You</li>
<li>Tessa Violet – Bored</li>
<li>Zara Larsson – All The Time</li>
<li>Sega Bodega – U Suck</li>
<li>PUTOCHINOMARICÓN – Doble Tic Azul</li>
<li>Miss Benny – Rendezvous</li>
<li>Lauv & LANY – Mean It</li>
<li>Dorian Electra – Flamboyant</li>
<li>Mark Ronson – Don’t Leave Me Lonely (ft. YEBBA)</li>
<li>Dua Lipa – Future Nostalgia</li>
<li>GRACEY – Different Things</li>
<li>Hannah Diamond – Love Goes On</li>
<li>Bronze Avery – Messy</li>
<li>Georgia – About Work the Dancefloor</li>
<li>Tove Lo – Glad He’s Gone</li>
<li>Lauv & Troye Sivan – i’m so tired... </li>
<li>Banoffee – Tennis Fan (ft. Empress Of)</li>
<li>Lana del Rey – Fuck it I Love You</li>
<li>FLETCHER – Undrunk</li>
<li>FKA twigs – Cellophane</li>
<li>Deb Never – Ugly</li>
<li>Daya – Insomnia</li>
<li>Danny L Harle – Beautiful People (Harlecore Remix)</li>
<li>Aly & AJ – Church</li>
<li>Manel – Per la bona gent</li>
<li>MUNA – Stayaway</li>
<li>Nina Nesbitt – Last December</li>
<li>PRETTYMUCH – Phases</li>
<li>Conan Gray – Maniac</li>
<li>Miss Benny – That’s My Man</li>
<li>Kim Petras – Do Me</li>
<li>Charli XCX – Gone (ft. Christine and the Queens)</li>
<li>Tinashe – Die A Little Bit (ft. Ms Banks)</li>
<li>HAIM – Now I’m In It</li>
</ol>

## Els 10 singles del 2019

<figure>
	<img src="{{ '/assets/img/2019/2019_singles_10.jpg' | prepend: site.baseurl }}" align="center" alt=""> 
</figure>

### 10. Manel – Per la bona gent

El lead single de la banda catalana va ser un cop fort a la taula, un recordatori que no tenen cap mena d’interès en fer el mateix so conformista que part del seu públic els demana. És una barreja idiosincràtica més provocadora que els moments més eclèctics de qualsevol altre artista català, amb un sample de Maria del Mar Bonet com si de Kanye idolatrant Nina Simone es tractés. La producció és espectacular, agressiva, dinàmica i moderna. Una autèntica delícia.

<figure>
	<img src="{{ '/assets/img/2019/2019_singles_09.jpg' | prepend: site.baseurl }}" align="center" alt=""> 
</figure>

### 9. MUNA – Stayaway

Si hagués de convèncer algú de les qualitats de MUNA, li posaria aquesta cançó. El que en mans de molts altres artistes sonaria com a sentimentalisme extradramàtic cantat per MUNA sona com veritats absolutes massa honestes per dir en veu alta. La successió d’accions dels versos —si quedo amb els meus antics amics sortirem de festa, si sortim de festa anirem al bar, si anem al bar beurem, si bevem voldré saber on estàs; si no faig tot això (si no faig tot allò que feia abans), no pensaré en tu (però estic pensant en tu, merda)— és un dels millors moments de l’any sens dubte, però no seria res sense l’eufòrica tornada i sobretot el bridge devastador.

<figure>
	<img src="{{ '/assets/img/2019/2019_singles_08.jpg' | prepend: site.baseurl }}" align="center" alt=""> 
</figure>

### 8. Nina Nesbitt – Last December

Parlant de devastador, aquest single. Quan vaig sentir “Last December” com a penúltima cançó del disc de Nina Nesbitt no pensava que acabés sent senzill, però es veu que gràcies a la temporada nadalenca, a algú se li va acudir donar-li una mica de *push*. Estupideses de la indústria a part, s’ho mereixia. És una balada immensa i atemporal (irònic), que recorda a clàssics de Taylor Swift com “All Too Well”. Nina demostra tot allò que fa el seu songwriting especial i emotiu en una sola cançó. 

<figure>
	<img src="{{ '/assets/img/2019/2019_singles_07.jpg' | prepend: site.baseurl }}" align="center" alt=""> 
</figure>

### 7. PRETTYMUCH – Phases

Quan PRETTYMUCH va treure “Phases” ens va sorprendre una mica a tots. La boy band fins aleshores havia tret banger rere banger, fent difusa la barrera entre hip-hop, R&B i pop amb el seu toc retro al principi però la mirada posada al present més present. “Phases”, però, viu en un altre espai sonor, molt més relaxat i melancòlic. En el fons és una cançó d’un perdedor, algú que malgrat tot el que li fan passat, seguirà esperant una altra persona perquè l’estima i creu que serien bons junts. És trista però també és cute, i no és fàcil de navegar aquesta dicotomia sense sonar com… vaja, un perdedor. PRETTYMUCH ho fa i a sobre es permet ser una feature a la seva pròpia cançó amb un vers rapejat com a bridge que encara estic perfeccionant per un futur karaoke.

<figure>
	<img src="{{ '/assets/img/2019/2019_singles_06.jpg' | prepend: site.baseurl }}" align="center" alt=""> 
</figure> 

### 6. Conan Gray – Maniac

Ja lluny del Lorde-isme de l’EP, Conan Gray s’acosta al llançament del seu primer àlbum (*Kid Krow*, disponible aquest març, pre-order on iTunes, etc etc) amb un single explosiu que molt probablement podríem definir com a himne. Si l’escoltes i no et vénen ganes de cantar la tornada en veu alta cridant per sobre de les teves possibilitats, ets el protagonista odiós del que parla la cançó. 

<figure>
	<img src="{{ '/assets/img/2019/2019_singles_05.jpg' | prepend: site.baseurl }}" align="center" alt=""> 
</figure>

### 5. Miss Benny – That’s My Man

Aquesta cançó és la meva vida. Se’m fa difícil resumir-la d’una manera “objectiva”. Miss Benny realment és una de les figures del pop actual més infravalorades. No només canta sinó que produeix i escriu i grava els seus vídeos i fa el seu artwork i probablement també penja la cançó a Spotify perquè tu, TU, la puguis escoltar i pensis “està bastant bé, deu tenir mil productors ajudant-lo, *tho*”. Però no. NO. És Miss Benny, i això que sona és “That’s My Man”, tècnicament, objectivament, la 5a millor cançó del 2019.

<figure>
	<img src="{{ '/assets/img/2019/2019_singles_04.jpg' | prepend: site.baseurl }}" align="center" alt=""> 
</figure>

### 4. Kim Petras – Do Me

El disc de Kim Petras (no *Turn Off The Light* sinó *Clarity*, del qual surt aquest single) va acabar sent bastant *meh*, però “Do Me” és una barbaritat. Probablement la cançó més sexy que he sentit en anys, i no sexy de sensual o eròtic sinó purament sexe. “Do Me” és violenta, provocadora i intoxicant. Però també té un bridge pseudo-arena rock que farà impossible no deixar de fer el que sigui que estaves fent per posar-te a cantar-lo en veu alta fent gestos exagerats amb les mans. Així que bona sort. 

<figure>
	<img src="{{ '/assets/img/2019/2019_singles_03.jpg' | prepend: site.baseurl }}" align="center" alt=""> 
</figure>

### 3. Charli XCX – Gone (ft. Christine and the Queens)

Quan vam sentir “Gone” al concert de Charli al Primavera tots vam pensar “està bé, però no mata”. I era amb Christine and the Queens en directe i tot. Crec que diu molt del Primavera això. En qualsevol cas, estàvem equivocadíssims. “Gone” és pura perfecció pop, des dels versos dedicats a la discogràfica de Charli, fins a la tornada que no té cap mena de sentit però sona TAN bé. I després hi ha el final de la cançó, amb el “keep, keep, keep” repetit sobre el beat obsessiu d’A. G. Cook. Una puta passada, si em pregunteu.

<figure>
	<img src="{{ '/assets/img/2019/2019_singles_02.jpg' | prepend: site.baseurl }}" align="center" alt=""> 
</figure>

### 2. Tinashe – Die A Little Bit (ft. Ms Banks)

Tinashe sap que el es fa. A “Die A Little Bit” dóna un gir al seu so habitual incorporant influències house i energia britànica, aprofitant-se del minimalisme del beat per repetir un motto vital senzill però massa addictiu: “Drink, smoke, dance, vibe a little bit / Fuck, change, ride, die a little bit”. Sembla positiu i empoderador però hi ha un rerefons trist, com de desesperació, que encapsula la cançó. El títol és una genialitat, ja que per mi el “die” reflecteix aquest sentiment negatiu però alhora l’èxtasis de l’alcohol (“pass out”), les drogues o inclús el sexe (l’orgasme com a petita mort, o morir però *només una mica*).

<figure>
	<img src="{{ '/assets/img/2019/2019_singles_01.jpg' | prepend: site.baseurl }}" align="center" alt=""> 
</figure>

### 1.HAIM – Now I’m In It

No m’han agradat cap dels altres dos singles que ha tret HAIM aquest 2019 però “Now I’m In It” és el meu single favorit de l’any. QUÈ? Sí, no sé, coses que passen. Les tres germanes han trobat la forma de mantenir l’essència sonora de la banda sense sonar repetitives o redundants com molts les acusaven quan van treure el seu segon disc. “Now I’m In It” sona fresc, i sobretot, molt més construït sobre la veritat que qualsevol cançó de *Something To Tell You*. Sona també més desesperat i visceral, segurament per parlar de depressió en comptes de… amor. I sabeu que no sóc gaire de videoclips, però m’acabo d’adonar que el top 3 de singles també és el meu top 3 de vídeos de l’any. El de “Now I’m In It” és especial icònic, i sovint em trobo recordant escenes del videoclip quan escolto la cançó. Si alguna cosa li demano al 2020 és un disc amb més cançons provinents d’on ha sortit aquesta.
