+++
date = "2017-09-30T10:52:51+00:00"
draft = false
tags = ["música", "track review"]
title = "Track Review: “Beautiful Trauma”"
+++
<!-- more -->

Ja s’ha convertit una tradició que analitzi els diferents singles que Jack Antonoff està traient aquest any: [el de la seva banda Bleachers](http://enricllonch.com/post/159108798624/track-review-dont-take-the-money), [el que va fer amb Lorde](http://enricllonch.com/post/158003685619/track-review-green-light) ([i el conseqüent àlbum](http://enricllonch.com/post/162584510279/melodrama)), i [el més recent amb Taylor Swift](http://enricllonch.com/post/164593104564/track-review-look-what-you-made-me-do). M’he deixat pel camí els de St. Vincent però es resumirien amb “New York” bé, “Los Ageless” fantàsticament bé. Ara el tornem a tenir a una cançó de P!nk, que està preparant un àlbum titulat _Beautiful Trauma_. [El single](https://www.youtube.com/watch?v=41taYOq1kVY), el segon del disc, té el mateix títol que el projecte i és la millor col·laboració entre Antonoff i una _popstar_ des de Lorde. A nivell de producció, trobem molts detalls que ja s’han convertit en signatura d’Antonoff: la melodia angelical, de contes, amb què comença la cançó, els tambors reverberats punyents, els sintetitzadors retro, la frase de veu distorsionada que arriba uns segons més tard... És una composició pràcticament perfecta: molt ensucrada melòdicament però amb un rerefons fosc i energètic que apareix en certs moments de la cançó. Alhora, fa que a estones sigui una balada i en altres un _banger_ pop per ballar, que serien les dues zones de comfort de P!nk. La seva veu sona millor que mai, tant en les parts més melancòliques com en la tornada hiper-enganxosa (“My love, my love, my love, my drug, Oh” és in-cre-ï-ble), i la lletra és 100% P!nk. Així que ens trobem amb una sinergia especialment fructífera, que realça les qualitats de cantant-compositora i compositor-productor. Era això el que “Look What You Made Me Do” havia de ser?

**Millors línies**: “My love, my love, my love, my drug, oh /
My love, my love, my drug, we’re fucked up”

**Sona a**: Taylor Swift produïda per Jack Antonoff si Taylor Swift no estigués intentant molt fort no sonar a Taylor Swift.

**Alguna cosa més?**: No, ja ho tindríem.