---
date = "2017-04-02T11:51:28+00:00"
draft = false
tags = ["música", "track review"]
title = "Track Review: “Don’t Take The Money”"
---
<!-- more -->

No pensava fer-ho, però [Lady Gaga voice] here we go! Fins ara el meu single preferit de l’any era [“Green Light” de Lorde](http://enricllonch.com/post/158003685619/track-review-green-light), produïda i coescrita per Jack Antonoff. Fins ara, perquè Bleachers (Jack Antonoff) ha tret un nou single, coescrit per Lorde, que és increïble. Es diu “Don’t Take The Money” i és d’aquelles cançons que les sents per primer cop i ja semblen un èxit de grans proporcions. Hi ha quadres que semblen cars, i hi ha cançons que semblen èxits. “Don’t Take The Money” sona enorme, èpica i passional. No sóc un gran fan de les produccions d’Antonoff: sovint em sembla un pèl massa pla, perquè tot i compondre a l’antiga amb cura i personalitat, li acaba faltant el punt de complexitat superficial que tenen les produccions dels suecs. “Don’t Take The Money” torna a demostrar que Antonoff és el millor fent el so Bleachers, i alhora que és millor quan fa el so Bleachers. Les guitarres, la percussió, la veu... tot suma punts a l’equació, i tot sona imprescindible. La lletra té paraules llargues i frases reveladores, com qualsevol cançó d’indie pop que aspira a ser un hit d’indie pop: només cal que ens fixem en les línies que obren la peça, “Somebody broke me once love was a currency, a shimmering balance act”. Però funciona, puto funciona. I la tornada, “don’t take the money! don’t take the money!” és confusa però [original i fascinant](https://genius.com/Bleachers-dont-take-the-money-lyrics). Vaja, que ho té tot. I, tal com vaig fer amb “Green Light”, no entraré a parlar de per què aquesta cançó connecta amb mi i la meva experiència vital del moment (requisit per ser el meu single de l’any), però ho fa, i si arriba el desembre i encara m’encanta tant, ho faré. Mentrestant, gaudiu-la.

**Millors línies**: “Somebody broke me once / love was a currency / a shimmering balance act / I think that I laughed at that”

**Sona a**: Bleachers (duh), Bruce Sprinsgteen suposo. També sona com l’equilibri perfecte entre una cançó escrita per un home (que no és terrible) i una cançó escrita per una dona (que és bastant una passada). 

**Alguna cosa més?**: Sí, heu vist l’artwork? M’encanta l’artwork. 

<iframe src="https://embed.spotify.com/?uri=spotify%3Atrack%3A0d3BJRrklQ6sTfbmrojuZI" width="300" height="380" frameborder="0" allowtransparency="true"></iframe>