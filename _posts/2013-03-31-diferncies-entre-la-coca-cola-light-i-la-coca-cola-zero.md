---
date = "2013-03-31T09:35:57+00:00"
draft = false
tags = ["coca-cola", "light", "zero", "report", "lectura"]
title = "Diferències entre la Coca-Cola Light i la Coca-Cola Zero"
---
Ja fa dies que estic investigant (xD) sobre les diferències entre la Coca-Cola Light i la Coca-Cola Zero. És evident que tots en tenim una vaga idea, però no acabem de saber-ne, exactament, les diferències. Per començar, què us sembla si repassem la composició d'ingredients de cada una, extreta directament de les seves etiquetes:

**Coca-Cola Light**

Agua carbonatada, Colorante E-150d, Edulcorantes E-952, E-950 y E-951, acidulante E-338 y E-330 y aromas (incluyendo cafeína).

**Coca-Cola Zero**

Agua carbonatada, Colorante E-150d, Edulcorantes E-952, E-950 y E-951, acidulante E-338, aromas (incluyendo cafeína) y corrector de acidez.

Com veieu clarament, els ingredients són exactament els mateixos (sobre el paper) i l'única diferència és que la Coca-Cola Light té un acidulant més (l'E-330) i no porta un corrector d'acidesa com sí que té la Zero. Però no ens quedarem aquí i ara examinarem la informació nutricional dels dos models (per una llauna de 330):

**Coca-Cola Light**
Energía: 0,7 kcal
Azúcares: 0g
Grasas: 0g
Grasas saturadas: 0g
Sodio: 0,03g

**Coca-Cola Zero**
Energía: 0,7 kcal
Azúcares: 0g
Grasas: 0g
Grasas saturadas: 0g
Sodio: 0,03g

Tornem amb el mateix. Les dades són idèntiques. És a dir, la Coca-Cola Light no porta sucre, la Zero tampoc, i això fa que les dues tinguin la mateixa quantitat de kcal. Resumint, que ni la Coca-Cola Zero és l'única Coca-Cola que no porta sucre, ni la Coca-Cola Light porta menys calories que qualsevol altra.

Com hem vist, l'única diferència (almenys des del punt de vista del consumidor) és l'ús dels acidulants. La Light en porta un més, i no inclou corrector. La Zero sí. És molt possible que aquesta sigui una de les causes que fan que la Light tingui un sabor diferent a la Zero. Aquesta última està pensada per un target que vol el mateix sabor que la Coca-Cola original però sense sucre, en canvi hi ha una generació acostumada al gust de la Light que no la canviaria per res, ja que el seu gust és diferent, especial. Evidentment, el xarop que inclou a beguda també deu ser diferent.