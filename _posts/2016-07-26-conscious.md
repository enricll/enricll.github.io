+++
date = "2016-07-26T19:50:50+00:00"
draft = false
tags = ["música"]
title = "Conscious"
+++
*Conscious* és el tercer projecte d'estudi del duo neozelandès Broods però d'alguna manera sona com una reinvenció.<!-- more --> L'esperit pop sempre ha estat present a les seves cançons, però amb aquest nou àlbum el so que l'acompanya és més punyent i animat que mai. Broods, acompanyats de Little —responsable de bona part del *Pure Heroine* de Lorde—, fa un repàs complet i prou per feina (48 minuts de durada) al synthpop del dos mil setze. Aquí hi ha èxits que podrien sonar perfectament a la ràdio, són cançons que fa uns anys encara podrien haver-se posat l'etiqueta d'indie però que ara són hits fets amb cura i qualitat cristalina.  Tot i que la vocalista de Broods té un timbre força característic i agradable, és inevitable caure en les comparacions amb senzills recents d'Ellie Goulding («Full Blown Love»), Lorde («Heartlines») i Taylor Swift —la seva «Out of the Woods» era la millor cançó-Chvrches-que-no-és-de-Chvrches abans que arribés «Couldn't Believe»— . Amb tot, Broods surt guanyant en la majoria de les competicions, no per originalitat, sinó per perseverança —el disc és considerablement sòlid de principi a final— i execució. *Conscious* no reinventa res però deixa constància de les tendències del moment d'una forma que sona autèntica i cohesionada, i alhora és un dels àlbums pop més divertits de l'any.

### 7

<img id="splashFade" src="https://66.media.tumblr.com/5a4cd7534cc82a0eade7e4605e5ff306/tumblr_ob0t5jK4GI1u00ofno1_1280.png">