+++
date = "2014-05-14T17:22:00+00:00"
draft = false
tags = ["Bandes Sonores", "cinema", "Hans Zimmer", "lectura"]
title = "Parlem de la banda sonora de Gladiator i Pirates of the Caribbean"
+++
Posem-nos seriosos. Avui estava escoltant la banda sonora de *Gladiator* (Ridley Scott, 2000) mentre jugava rankeds a Hearthstone mentre m'he topat amb una pista de la bso anomenada "The Battle". Jugava amb la música de fons i m'ha recordat a la melodia famosa de *Pirates of the Caribbean: The Curse of the Black Pearl* (Gore Verbinski, 2003), i que es repetiria en diverses versions al llarg de totes les pel·lícules de la franquícia. 

He hagut de revisar dues vegades que no fos un error d'Spotify i estigués escoltant la banda sonora que va compondre ara fa onze anys Klaus Badelt, diuen que amb la col·laboració de Hans Zimmer, el mateix que va treballar en la creació de la banda sonora de *Gladiator*.

Tot plegat molt estrany. La melodia és clarament la mateixa, tot i que té ambientacions diferents perquè són moments diferents. *A priori* havia pensat que simplement era un tema de les batalles de les pel·lícules de Jack Sparrow, en què s'hi havia col·lat la melodia base per allò del *leitmotiv*. 

Us poso les dues pistes de Spotify (la primera des del minut 6, on és més evident):

<p>&nbsp;</p>

<iframe src="https://embed.spotify.com/?uri=spotify:track:4eLFVhfLeNBpDeXkuDmmA5" width="550" height="80" frameborder="0" allowtransparency="true"></iframe>

<iframe src="https://embed.spotify.com/?uri=spotify:track:4AD2dterIUjNt1LFNI9Bvi" width="550" height="80" frameborder="0" allowtransparency="true"></iframe>