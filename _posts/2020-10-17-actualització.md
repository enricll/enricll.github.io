---
date: "2020-10-17"
draft: false
tags: "meta"
title: "Actualització"
---

És bastant evident que no he escrit res al blog aquest any a part d'una crítica al disc de Ryan Beatty al febrer (ah, temps més senzills!). Només venia per fer una petita actualització —de cara a la galeria potser, genuïna en intenció— de coses que m'han passat a part de, ja sabeu, la pandèmia mundial que ens ataca cada segon i que ens té tancats a casa més del que abans ja estava.

1. La primera cosa que m'agradaria comentar és que si algú troba a faltar les meves reflexions i crítiques musicals, no han marxat del tot! Vaig començar fa uns mesos una newsletter setmanal amb dos amics. Es diu [messy](https://messy.substack.com/) i hi escric de forma extensa cada tres setmanes i de forma breu a la secció de "Hot Takes" al final de cada número.

2. Vaig moure el blog a blog.enricllonch.com, en comptes del domini directe. He trencat tots els vincles i enllaços interns, però *who cares*. Ara tinc una petita landing de presentació, en anglès i menys problemàtica que el blog. Suposo.

3. Segueixo viu! M'he comprat l'iPhone 12, i he acabat Divinity Original Sin 2 i comença a fer fred. 
