---
date: "2014-01-22T12:40:29+00:00"
draft: false
tags: ["pocket", "lectura", "feedly"]
title: "De Feedly a Pocket"
---
![](https://31.media.tumblr.com/349c276b5ae2a9826950c374bf8214d8/tumblr_inline_mzrwflUxUg1rf46cf.png)

Fins ara utilitzava [Digg Reader](http://digg.com/reader) per estar subscrit a certs blogs (no els que consumeixo diàriament per les notícies, sinó els blogs personals i de contingut més escàs) i de tant en tant hi entrava per afegir-los a la meva llista de lectura pendent a Pocket.

Des d'aquest cap de setmana m'he passat a [feedly](http://www.feedly.com) simplement perquè és l'únic que té un canal a [IFTTT](http://www.ifttt.com). He creat una recepta que envia tots els posts nous a [Pocket](http://www.getpocket.com). D'aquesta forma no he de mirar dos serveis i m'estalvio feina. 

Potser algú també ho pot provar. Ja em direu què tal :)

Per altra banda també m'agradaria comentar que des del tancament de Google Reader ja no llegeixo massivament a través de RSS. Abans estava subscrit a molts blogs per seguir l'actualitat del món de tecnologia i així tenir teca per als articles. Com que les alternatives de Google Reader no em van convèncer vaig deixar d'utilitzar aquest sistema. Sóc molt més feliç. Miro diàriament un parell de pàgines web sobre el tema (DF, The Verge, Engadget...) i la resta han desaparegut. Tinc una llista de feed a Twitter i l'utilitzo algunes vegades (sempre la miro) però ni molt menys com abans l'RSS. Visc millor, repeteixo.

-----
**També us pot interessar**: [El meu bookmarking flow](http://enricllonch.com/post/45366678548/el-meu-bookmarking-flow)