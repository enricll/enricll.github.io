---
date: "2019-10-08"
draft: false
tags: tecnologia
title: "Set-up I: els Sony WH-1000XM3"
---

Per Nadal em vaig comprar els meus primers auriculars Bluetooth de cancel·lació de soroll i vaig decidir-me pels que tothom reconeix com els "per defecte", els que s'ha demostrat una vegada i una altra que van bé — els [Bose QuietComfort 35 II](https://www.amazon.es/Bose-QuietComfort-35-Auriculares-inal%C3%A1mbricos/dp/B0756CYWWD/). La seva posició destacada és tan forta que fins i tot mig any després, havent Bose llançat un model superior després que Sony millorés els QuietComfort en tots els aspectes, se segueixen recomanant. Tristament, els vaig tornar al cap de poc per un motiu principal i dos de segundaris. El que era inadmissible eren els talls en la senyal Bluetooth, que passa a un bon grapat d'usuaris ("stuttering" li diuen) i que jo també vaig patir amb el meu iPhone 6s, sobretot quan anava pel carrer i duia el mòbil a la butxaca. Els altres dos motius eren la sensació de "buit" que els auriculars feien (massa forta per ser còmoda, segons la meva experiència) i la qualitat de so regular. No sonen malament, però sens dubte sonaven pitjor que els [Audio Technica ATX-M50x](https://www.amazon.es/Audio-Technica-ATH-M50x-Auriculares-color/dp/B00HVLUR86) que tinc al costat de l'ordinador (òbviament no són auriculars Bluetooth i no són comparables, però són el que considero un "bon so" en la meva experiència). Tot i així, si no hagués tingut el problema dels talls constants de l'àudio probablement no hagués tornat els auriculars.

Dels Bose vaig passar als [Sony WH-H900N](https://www.amazon.es/Sony-WHH900N-Auriculares-inalámbricos-cancelación/dp/B074VGL9LB/). Ja sabia que aquests no eren el millor model d'auriculars amb cancel·lació de Sony, però tenia bones reviews i un preu similar als Bose. Aleshores encara no estava disposat a gastar-me 100 euros més per culpa d'un error tècnic (també em vaig plantejar que fos la unitat i no el model, i demanar uns altres QuietComfort, però veient els fòrums i la quantitat de gent afectada vaig decantar-me més per buscar a un altre lloc). Els WH-H900N no tenien problemes de connexió, sonaven un pèl millor, però tenien pitjor cancel·lació (el vent entrava del tot, i era molt molest) i eren molt menys còmodes (notes com se't claven al cap d'una estona). Només em quedava una opció, que precisament solucionava segons les reviews els problemes que tenia amb aquests Sony's. Era el moment dels WH-1000XM3.

Des que van ser llançats, els [Sony WH-1000XM3](https://www.amazon.es/gp/product/B07GDR2LYK/?th=1) han sigut aclamats com els millors auriculars inalàmbrics amb cancel·lació de soroll. Té els millors còdecs d'àudio per a iOS (més igual que els Sennheiser, per exemple, aprofitin el de super qualitat d'Android si utilitzen el mateix codec a iOS que un altaveu Bluetooth de 10 euros), és còmode, té cancel·lació de soroll equiparable als Bose o inclús millor, molt millor so que els Bose, es carrega amb USB C, té controls tàctils, diferents modes automàtics (detecta quan estàs pel carrer o a l'oficina per ajustar l'aïllament), i la llista segueix. No em dóna cap problema de connexió, té bona bateria, i m'agrada el disseny. Són grans i voluminosos, més que els Bose, però per mi trobar un producte que simplement ho fa tot bé va ser com un miracle. Em vaig acabar gastant més del que em pensava però va valer la pena el viatge. 

Ja que m'he posat a escriure, m'agradaria deixar per escrit un seguit de comentaris sobre els auriculars per si de cas algú troba aquest article i hi està interessat.

- L'aplicació de Sony és molt completa i està programada correctament, és pitjor que la de Bose, però. Jo no l'utilitzo en general, i en particular tampoc els modes automàtics de canvi d'aïllament —prefereixo triar-ho jo amb un dels botons físics; pots posar cancel·lació màxima, que entri una mica de l'entorn o totalment desactivat— ni l'equalitzador —diria que a iOS passa al codec dolent quan toques l'EQ, així que els tinc com venien de fàbrica; he llegit que són una mica "bass-heavy" però a mi em sembla correcte per uns auriculars que probablement faràs servir amb soroll de fons i en transport.
- Es pleguen de forma estranya però no és un valor negatiu. La caixa és sòlida i gran, amb espai pels auriculars i el cable de càrrega. Necessitaràs una motxilla o bossa de mida mitjana.
- La cancel·lació de soroll funciona bé. Treu sobretot els sorolls previsibles i greus, com ara el motor d'un avió, el soroll del tren, un cotxe, etc. Però també veus llunyanes i sorolls lleus generals. No és per cancel·lar el teu company de feina del costat o un nen plorant a la Renfe. 
- La bateria dura suficient perquè no sigui un problema. Utilitzant-los molt cada dia menys d'una setmana, sí, però es carreguen ràpid i sempre pots anar rascant una mica d'aquí i una mica d'allà. M'agradaria que t'avisés vocalment de la bateria amb més antel·lació.
- El disseny és elegant. No futurista ni trencador, però sobri, ben fet i funcional. El toc de color és molt agradable. Però són grans, tingueu en compte això.
- Fan sensació de buit. Jo crec que l'única forma de saber si et molesta suficientment com per no utilitzar-los és justament provar-los. És molt probable que no, però si sí, sempre podeu fer el viatge contrari i provar els Bose. 
