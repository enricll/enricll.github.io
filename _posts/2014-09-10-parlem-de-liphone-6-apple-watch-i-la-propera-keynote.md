+++
date = "2014-09-10T10:39:00+00:00"
draft = false
tags = ["Apple", "iPhone", "Apple Watch"]
title = "Parlem de l'iPhone 6, Apple Watch i la propera keynote"
+++
La conferencia d’Apple més esperada dels últims anys ha decebut. És el problema de fer hype pels núvols, i no és precisament culpa d’Apple. Han presentat el rellotge que tothom volia, els iPhones més grans que tothom volia, i tot plegat en un esdeveniment massiu que només Apple pot fer (potser Samsung també, però pagant els assistents).

<!-- more -->

Què en penso de tot plegat? Aquí teniu les meves impressions:

L’iPhone 6 és genial, igual que ho era el 5s. El canvi de mida segur que acabarà agradant a tots aquells usuaris que encara es miren les polzades extres amb mala cara, però si me n’hagués de comprar un em compraria el Plus —m’ha sorprès el nom—, el de les 5,5 polzades de pantalla. Tinc un mòbil de 4,5 i el proper que em compri serà més gran, o molt més gran, no lleugerament més gran. Tot i així, tampoc me’l compraré, però m’atrau molt més el 6 Plus que no pas el “normal”.

I sobre l’Apple Watch (no m’agrada gens el que han fet amb Apple Pay, Apple Watch eliminant la “i” mega característica — potser era per contradir les filtracions), només puc dir que tinc moltíssimes ganes de conèixer més coses. Falta saber molts detalls tècnics però sobretot m’interessa saber com funcionarà, què farà. I això fins que algú no te l’ensenyi i t’ho vagi explicant no ho sabrem veure bé. 

Amb tot, tampoc m’interessa l’Apple Watch, ni cap altre wearable. No faig el tipus d’esports que són compatibles amb el rellotge o amb un Fitbit, per exemple, per tant per aquí no em poden agafar. Com a rellotge tampoc, perquè no m’agraden els rellotges tradicionals i acostumo a donar bastants cops al rellotge, o sigui que no vull res que valgui 350 euros. Si volgués notificacions optaria per un Pebble. De moment no han aconseguit que me’l vulgui comprar, però com l’iPad fins que no el proves al dia a dia no saps si és útil en la teva vida o no.

No m’esperava un “One more thing” dient “One more thing”, i no m’esperava que el rellotge fos quadrat. El que sí m’esperava és que no parlessin d’iPads ni Macs. Quan ho faran? Hi haurà més esdeveniments? 

Hi ha diverses possibilitats, tenint en compte els rumors:

- Keynote octubre o novembre amb iPad, Mac, Yosemite
- Keynote octubre o novembre amb Mac, Yosemite (i potser iPad) + keynote principis 2015 amb iPad Air, iPad mini, nou iPad Pro (i potser Apple Watch)
- No keynote tardor (Mac i Yosemite simplement actualització a la web) + keynote principis 2015 amb iPad Air, iPad mini, nou iPad Pro (i potser Apple Watch)

Un últim detall: l’actual línia de productes d’iPhone. Estic d’acord amb el [Gruber](http://daringfireball.net/2014/09/prelude) quan diu que l’any que ve presentaran un iPhone 6c amb les especificacions del 5s i carcasses de colors. 

> I suspect now the whole point of the iPhone 5C was to get to this point, where the plastic iPhone and the “free” iPhone are one and the same. Next year, I wouldn’t expect the 5S to move down to “free”; instead, I would expect an iPhone 5CS — a 5C-style plastic iPhone with 5S internals and features (like Touch ID).

Aquesta és la línia actual amb preus d’operadora nord-americana (2 anys de contracte):

- iPhone 6 Plus: $299/$399/$499 (16GB/64GB/128GB)
- iPhone 6: $199/$299/$399 (16GB/64GB/128GB)
- iPhone 5s: $99/$199/$299 (16GB/32GB/64GB)
- iPhone 5c: Free (8GB)

L’any que ve podria ser així:

- iPhone 6s Plus: $299/$399/$499 (16GB/64GB/128GB)
- iPhone 6s: $199/$299/$399 (16GB/64GB/128GB)
- iPhone 6c: Starting at $99 (16 GB)
- iPhone 5c: Free (8 GB)

Aposto per aquesta línia. No crec que recuperin un iPhone 5 que ja no es ven, ni tampoc que posin el 5s. Jo crec que mantindran el 5c de finals del 2013 com a mòbil gratuït (com ha aguantat el 4s, per exemple), i llançaran aquest nou 6c de colors amb Touch ID i les especificacions del 5s. *Y si no desmiéntemelo*.

<img id="splash" src="http://31.media.tumblr.com/47a5437635d0e0d6210ee2efab98fbb2/tumblr_nbolj5dJjN1s5y0tao1_1280.png"/>