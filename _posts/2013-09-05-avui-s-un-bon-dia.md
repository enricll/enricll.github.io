---
date = "2013-09-05T06:38:00+00:00"
draft = false
tags = ["Paella de Bits", "VEUS", "veus media", "lectura"]
title = "Avui és un bon dia"
---
Avui [Paella de Bits](http://www.paelladebits.cat/) fa dos anys, o el que és el mateix, celebrem el segon aniversari del portal, i del projecte. Fa dos anys, un 5 de setembre com avui a la nit —el Pau us explicarà mil vegades la història, escolteu-la— es posava en marxa Paella de Bits, en aquell moment el “blog de tecnologia en català”, i més tard “el portal independent de tecnologia en català obert a tothom”. La nostra descripció de la web no és fruit de la necessitat d’omplir la capçalera de Twitter, sinó que reflecteix els ideals i l’esperit de Paella de Bits. Som una web “independent”, no formem part de cap grup gran, ni estem manipulats per empreses —cosa que altres no poden dir, tal com explicava a l’article de “[Ens mereixem alguna cosa més](http://enricllonch.com/post/59755208866/ens-mereixem-alguna-cosa-mes)”—. I per altra banda, som una web “oberta a tothom”, ja que orientem els nostres contingut al públic, i no a les visites, SEO i hot linking que molts practiquen gairebé com a esport olímpic. Medalleta, siusplau.

I avui també fa un any del llançament de “Veus Mèdia”, després “Veus Media” i ara [VEUS](http://www.veus.co/): El nostre compromís no ha canviat, tot i que a aquest se li han afegit altres. Hem tingut projectes millors, i projectes pitjors, però crec que podem estar orgullosos de la feina que fem, i sobretot de l’equip i els resultats que hem aconseguit amb tant poc temps. Vull agrair tot això al Pau Argelaguet i l’Aleix Pujadas, que des del primer dia estem amb el projecte, i després al Jordi Martínez, Víctor Ramírez, Jordi Orihuela, Marc Nualart, Pol Miranda, Oriol Roca, Alexander Golovin, Albert González, Francesc Bruguera, Genís Ceballos, Martí Serra, Eric Serrulla, i a tots els que ens han donat suport durant aquest dos anys a Paella, i un a VEUS.

El futur és incert, però jo només demano una cosa: que els GIFs no s’aturin. 



---------------------



Les opinions expressades en aquest post no són compartides necessàriament per VEUS, com tots als altres posts del meu blog personal.