---
date = "2015-04-06T11:19:38+00:00"
draft = false
tags = 
title = "Els dos propers mesos"
---
<!-- more -->
Ja fa temps que a casa no celebrem la Pàsqua.No sóc cristià, tot i que visc en un país de tradició catòlica, i la mona només era un regal dels meus pares que, com a nen encisat pels regals com qualsevol altre, m'encantava. La xocolata era la principal raó. Aquest any les vances de Setmana Santa serveixen per desconnectar. Tòpic. He d'admetre que sóc una persona que li fa bastanta mandra sortir de casa, fer coses, sinó són «coses» que m'interessen o m'agraden. Per tant, marxar per Setmana Santa no és el meu plaer número u; però aquest any m'ho he pres diferent (m'ho havia de prendre diferent), perquè són les últimes vacances abans de la Selectivitat, d'acabar l'escola i tot això. Sé que les properes vacances, les d'estiu, seran genials, les «millors de la meva vida» (tòpic), perquè m'hauré tret de sobre aquest pes amb nom de noi però article femení plural davant. Però és que no sé si vull que s'acabi. L'estabilitat va massa bé per a la ment, i els records són calmants per a la tensió i la incertesa. Potser d'aquí a uns mesos miraré aquest article i pensaré que ja era normal que em passés això. He intentat gaudir d'aquesta setmana i mitja de festa tant com he pogut, ara toca veure què faig amb els propers dos mesos. Que sigui lleu.