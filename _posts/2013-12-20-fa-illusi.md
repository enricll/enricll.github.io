---
date: "2013-12-20T17:47:00+00:00"
draft: false
tags: ["mitjans"]
title: "Fa il·lusió"
---
Els que estem acostumats a publicar-ho tot a la xarxa també critiquem molt sovint els mitjans en paper, sobretot els diaris. Programem, dissenyem, escrivim, organitzem, etc. davant d'una pantalla pensant que els que consumiran aquests continguts ho faran igual, davant d'una pantalla. Però si de sobte les coses canvien i els lectors ho llegeixen en paper?

Això és el que m'ha passat a mi. Dilluns passat vaig veure en paper una de les meves feines [^1] impresa en paper, i la il·lusió que vaig sentir va ser immensa. Potser és perquè ja hem assumit que qualsevol cosa es pot publicar a Internet i per tant no té tan mèrit (o prestigi, fins i tot) veure-la en píxels. En canvi, veure la teva feina, sigui quina sigui, en paper és tota una experiència.

En el meu cas era un treball dissenyat per veure's a Internet però fàcilment transportable a un format físic, i per això ha quedat realment bé. Malauradament no us puc explicar res més del projecte, ni tan sols penjar-ne una imatge, però creieu-me quan us dic que fa il·lusió. Hem de començar a deixar de criticar el paper perquè sí. El paper mola.

[^1]: No és de VEUS. *Don't worry*