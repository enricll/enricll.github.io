---
date: "2017-09-04T17:36:08+00:00"
draft: false
tags: ["música", "track review"]
title: "Track Review: “...Ready For It?”"
---
Un seguit d’apunts ràpids sobre el nou (sí, [el segon nou](http://enricllonch.com/post/164593104564/track-review-look-what-you-made-me-do)) single de Taylor Swift, titulat “...Ready for It?” (segons Spotify la cançó és “... Ready For It?” però l’“àlbum” del single és “...Ready For It?”, el que vindria a ser no tenir-ne ni idea perquè les dues coses van sense espai).

<!-- more -->

Els apunts van així:

No tenia raó quan vaig dir que el disc nou de Taylor Swift estaria tot produït per Jack Antonoff. Òbviament que no! És Taylor Swift! Cap persona sana deixaria tot un disc en mans de Jack Antonoff! El nou single està produït per Max Martin (duh [^1]), Ali Payami i Shellback i, gràcies a Déu. Segurament la cosa més imaginativa que han produït en molt temps.

Sí que tenia raó quan vaig deixar anar que m’encantaria un disc de pop industrial de Taylor. El nou single sona exactament a això i és una elecció fantàstica. Base distorsionada, tocs de _Yeezus_, tambors que exploten en granulat, _vocoder_, tocs de pop tropical… La barreja és infecciosa i impecable a parts iguals.

Líricament és bastant correcte, amb un parell moments entre la brillantor i la vergonya aliena, com ja era habitual en l’_opener_ de _1989_ (la pitjor cançó del disc). Estic intrigat, però, per veure com encaixarà temàticament tot l’àlbum, tenint en compte que aquesta és la primera cançó de _reputation_ i que inclou un grapat de referències meta que es poden fàcilment interpretar com a benvinguda al disc (com també passava a “_Welcome_ to New York”).

I crec que ja ho tindríem. Així com a resum:

És “…Ready For It?”

*Terrible*? No.

*Acceptable*? Nope.

*Bona*? Sí.

*Molt bona*? Potser eh.

*Un bon segon single*? I tant.

*Llançada massa d’hora com a segon senzill d’un disc que surt al novembre perquè comercialment és el moment adequat però que hauria de sortir abans perquè u) el disc ja està acabat i dos) jo el vull sentir ja?*. Per descomptat, és Taylor Swift!

[^1]: [https://en.wikipedia.org/wiki/...Baby_One_More_Time_(song)](https://en.wikipedia.org/wiki/...Baby_One_More_Time_(song))