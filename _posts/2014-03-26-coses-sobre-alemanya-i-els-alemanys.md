---
date = "2014-03-26T18:39:00+00:00"
draft = false
tags = ["Alemanya", "lectura"]
title = "Coses sobre Alemanya i els alemanys"
---
He estat una setmana d'intercanvi a Oldenburg i he apuntat sense ordre ni gaire sentit unes quantes coses que m'han cridat l'atenció d'Alemanya i els alemanys. Simplement això (no em critiqueu per ignorant i haver viatjat poc, sisplau):

- No es veuen gaires (per no dir gens) cotxets ni gossos per Oldenburg
- Hi ha negocis amb logos en Comic Sans
- Aigua sense gas no
- Només hi ha carril bici a una de les voreres. Si vas per l'altra, multa.
- Els semàfors duren 10 segons. Literalment. No dóna temps si vas caminant.
- El metro de Hamburg fa pena. Tecnologia alemanya a mitja construcció. 
- La gent paga en un platet quan surt del lavabo d'una mena de Corte Inglés
- El McDonald's pot conviure amb un puticlub en un mateix edifici del barri famós d'Hamburg
- No pots comprar una hamburguesa a partir de les 12 de la nit si tens menys de 18 anys (multa d'uns 1.000 euros pel local) però sí prendre cervesa amb 16. I si prens un altre tipus d'alcohol tampoc no et posen gaires problemes. 
- No hi ha papereres a la ciutat. On ho llenço?
- Ofertes a les botigues de Vodafone fetes a mà en boli
- Els embotits són tots fumats
- Sempre posen mantega, fins i tot amb Nutella
