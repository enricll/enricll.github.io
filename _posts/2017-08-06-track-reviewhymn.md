+++
date = "2017-08-06T14:43:58+00:00"
draft = false
tags = ["música", "track review"]
title = "Track Review: “Hymn”"
+++
<!-- more -->

La setmana vinent ja podrem escoltar *Rainbow*, el tercer disc d’estudi de Kesha i el primer des de la seva [batalla legal amb Dr. Luke](https://en.wikipedia.org/wiki/Kesha_v._Dr._Luke). El productor, responsable d’èxits de Katy Perry i Kelly Clarkson entre d’altres, ocupava una posició de superioritat i control —i com sabríem després, d’abús— en la música de Kesha, creant hits però també limitant les capacitats artístiques de la nord-americana. El nou disc, sense invalidar els anteriors, hauria de ser una mostra del so en què Kesha està interessada ara mateix, i a jutjar pels quatre singles que han sortit des de l’anunci de *Rainbow*, el disc serà essencialment pop però amb moltes textures i colors diferents. L’últim single que ha sortit està a l’alçada qualitatitva dels anteriors, i fins i tot els supera. Com els que l’han precedit, “Hymn” és immediata i enganxosa, jugant amb les possibilitats vocals de Kesha i amb un component “anthemic” que en aquest cas fins i tot el títol recull. Ara bé, “Hymn” és la més contemporània de les quatre cançons (tot i l’èxit a la ràdio de la balada “Praying”, “Hymn” —curiosament no el segon single del disc— és la que té més números de convertir-se en un èxit, en el meu parer). Això és perquè la cançó agafa el millor de les tendències pop (femení) del 2017 i ho ajunta amb la capacitat emocional que les lletres, la veu i el subtext de Kesha tenen. La característica sonora més aparent és el minimalisme de la producció, un contrast especialment destacable tenint en compte el maximalisme de l’EDM/dance pop que la vella Ke$ha practicava. També hi ha un toc de hip-hop en la cadència dels versos, fent que la producció de Ricky Reed lligui a la perfecció [^1]. Líricament, Kesha s’afegeix a la tendència del que jo anomeno el to “confessional/empowering”, que és literalment una barreja dels dos conceptes de la frase, o de Selena Gomez, Miley Cyrus, Hailee Steinfeld i Alessia Cara [^2]. El resultat gràcies al subtext que recorre cada línia de Kesha a *Rainbow* és *realment* “confessional” i “empowering”. Simplement et creus la cançó, i això és més potent i real que qualsevol altre pop que simplement és… guai. 

**Millors línies**: “Don't you see these fucking crowns? / If you know what I mean, you on the team” i tot el chorus.

**Sona a**: La Lorde de “Perfect Places”, Terror Jr en RedBull, “Roar” si no fos una còpia de “Brave”, un instrumental de Twenty One Pilots suposo.

**Alguna cosa més**: Sí. El rollout del disc ha estat impecable. En un mes ha tret quatre singles, dos dels quals són promocionals, els quatre bons i molt diversos. A més ja hi ha tres vídeos i s’està fent el quart. I la setmana que ve àlbum. Que n’aprenguin. 

[^1]: A EFFESS ja poden estar contents. 
[^2]: No ho vaig dir però el single que Lorde està promocionant ara mateix, “Perfect Places” és EXACTAMENT això. De fet, “Perfect Places” és la cançó que ha de seguir “Hymn” a totes les playlists de tothom. “I know that I’m perfect, even though I’m fucked up” / “What the fuck are perfect places anyway?”.