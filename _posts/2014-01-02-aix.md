---
date = "2014-01-02T22:16:00+00:00"
draft = false
tags = ["lectura", "contingut"]
title = "Això"
---
> The world of online reporting, gaming or no, is filled with splashy headlines and collections of gifs. Polygon is moving in the other direction, releasing quality stories, long features, and headlines that actually say what the story is about.
Being part of a company that's interested in good, high-quality content, and is willing to invest in that content? It's not just rare, it's just about unheard of. It already feels like home.

Això és el que diu [Ben Kuchera al seu article d'arribada a Polygon](http://www.polygon.com/forums/meta/2014/1/2/5266504/ben-kuchera-joining-polygon-as-senior-editor-opinion). Més enllà del fet que Kuchera ara escrigui articles d'opinió aquí, m'ha encantat i m'he sentit molt reflectit en aquestes frases. És trist que sigui així però dir que una web fa contingut de qualitat i "titulars que diguin realment de què va la història" és molt difícil actualment.

Jo també vull sentir-me així de bé en una web. I com que crec que no existeix, la creo.

Sento ràbia per tota la gent que fa contingut porqueria —comentava aquest matí que a Menéame critiquen un article molt bo perquè diuen que no l'entenen; això és el que provoquen els articles *cutres*, mal escrits, pensant en el SEO i no en el lector, o el que és el mateix, pensant en el que l'escriu i no en el que el llegeix— però alhora sé que no hauria de sentir això sinó orgull de la feina que faig o intento fer [^1].

Aquest 2014 vull ser encara més radical en aquest aspecte i directament començaré a banejar aquesta gent que em fa ràbia. Quan dic "banejar" vull dir apartar, fer fora de la meva vida. Ja està bé que ocupin línies del meu pensament. Però tranquils, que no deixaré de criticar-los perquè si no aquest blog deixaria d'existir i passaria a ser un simple web que parla de Nintendo una vegada al segle. I sé que voleu teca.

[^1]: Ah, que consideres que sóc prepotent per dir això, eh? Doncs sincerament, si creus que faig contingut porqueria no sé què fas llegint això. Llegeix qualsevol portal, persona o merda en general que faci una algunes (o totes) de les coses que comento en el meu *famós* article: [Ens mereixem alguna cosa més](http://enricllonch.com/post/59755208866/ens-mereixem-alguna-cosa-mes).