+++
date = "2013-08-30T07:01:00+00:00"
draft = false
tags = ["lectura", "contingut"]
title = "Ens mereixem alguna cosa més"
+++
Ens mereixem més que articles sensacionalistes plens de faltes d’ortografia. Ens mereixem més que gent hipòcrita canviant d’opinió i de visió en funció de la marca de què parlen, o del moment en què estan. Ens mereixem més que pseudorotatius amb notes de premsa com a principal tret diferenciador. Ens mereixem més que modes de “coming soon” activats les 24 hores, sense cap respecte pel lector. Ens mereixem més que xarxes de blogs amb els enllaços creuats com a única raó d’existir. Ens mereixem més que vídeos a YouTube en què al segon 3 ja s’està insultant una marca. Ens mereixem més que gent interessada només en el seu ego personal, a fer la gara-gara a les marques i només recordar els altres quan es necessita copiar-los. Ens mereixem millor contingut, sense que el “més” eclipsi la qualitat, sense que la quantitat ens faci sacrificar el rigor, la coherència, el respecte i la sensatesa. 

Ens mereixem tot això i més, i espero tenir-ho.