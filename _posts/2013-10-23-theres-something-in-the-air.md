+++
date = "2013-10-23T07:29:00+00:00"
draft = false
tags = ["iPad", "Apple", "lectura"]
title = "There's something in the air"
+++
Ahir Apple va presentar el nou [iPad Air](http://www.paelladebits.cat/2013/10/22/apple-ipad-air/), la tauleta de tota la vida canviada de nom. I no han fet aquest canvi perquè sigui més lleugera i prima (que ho és), sinó per un tema de cara al futur. Si ens hi fixem, Apple actualment té un iPad Air i un iPad mini [^1], i per altra banda té un MacBook Air, un Mac mini i un MacBook Pro. No és evident que Apple està fent lloc per un nou model?

Ja va passar amb l'iPad. Per què es va passar a dir simplement iPad, i no iPad 3 o iPad 4? Doncs perquè s'havia de llançar el mini. Ara toca llançar el Pro, el model més gran i més potent, i per això tornen a canviar-ne el nom, per preparar el terreny. 

[^1]: Encara no entenc per què Apple parla d'iPad *Air* i d'iPad *mini*: un en majúscules i l'altre en minúscules. No té cap mena de coherència excepte que estiguin imitant la línia de productes del Mac: MacBook **Air**, MacBook **Pro**, però Mac **mini**. Ja ho tenim.