---
date: "2019-12-14"
draft: false
tags: tecnologia
title: "Set-up II: ordinador"
---

Fa un parell de mesos vaig veure per casualitat [el vídeo d’Austin Evans]( https://www.youtube.com/watch?v=hGiAfMoYEjI) on explicava com muntar un ordinador de sobretaula tu mateix. Em va sorprendre la facilitat i poca complicació que tenia.

Gràcies a l’algoritme de YouTube, vaig començar a consumir dos, tres, quatre i més vídeos al dia sobre “pc building”, el procés de muntar un ordinador i contingut relacionat. Vaig bastant per èpoques, i quan m’agafa amb una cosa m’encanta endinsar-me en el tema fins que xoco amb una paret i m’avorreix (aquest blog i els múltiples redissenys i canvis de plataforma en són un exemple). Amb l’ordinador va passar el mateix: tenia clar que volia muntar-ne un i vaig pensar que seria un bon entreteniment pels mesos d’estiu i setembre. El que havia de ser un projecte a llarg termini va acabar precipitant-se per culpa de la meva impaciència i els bons preus que anava trobant dels components (tot ho vaig comprar amb alguna oferta, promoció o rebaixa notable de preu). 
Si esteu mínimament assabentats del panorama de PC bulding sabreu que els nous Ryzen de tercera generació són increïbles pel preu baix que tenen, i que en canvi la meva build és amb els de segona. La raó és que els nous sortien a la vegada que em feia el PC, hi havia problemes de compatibilitat amb les plaques B450 i tot plegat suposava esperar i pagar més. Comprar en aquell moment em va permetre estalviar-me molts diners, aprofitant que moltes botigues es volien desfer d’estoc de segona generació i plaques B450 no-pro.
Aquestes són les especificacions:

- CPU: AMD Ryzen 5 2600x (3,6 Ghz, 6-core) per 161€
- Placa mare: MSI B450 Tomahawk (ATX AM4) per 90€
- Memòria RAM: Crucial Ballistix Sport LT 2 x 8 GB (3200mHz) per 52€
- Disc dur: WD Caviar Blue 1 TB 7200rpm per 36€
- SSD: Crucial MX500 250GB per 34€
-Targeta gràfica: Zotac GTX 1600 Ti 6 GB per 249€
- Font d’alimentació: Corsair TXM Gold 650W semi-modular per 60€
- Caixa: Phanteks Eclipse P350X per 64€
- Ventiladors: 1 Noctua NF A12x15 PWM i 2 Arctic F14 PWM més el Phanteks de la caixa i el CPU cooler que venia amb el Ryzen

Total de la build: 779 euros.

Posteriorment he comprat:

- Pantalla: AOC 24G2 (IPS, 24”, 144hz) per 190€
- Teclat: Drevo Calibur V2 (mecànic, Cherry MX Brown) per 59€
- Ratolí: Logitech G Pro Wireless [encara no el tinc però properament]

Si volgués millorar-lo en algun moment, tocaria fer upgrade de la gràfica i del processador, però la veritat és que no tinc de moment cap necessitat de tocar-lo. No renderitzo grans projectes a l’ordinador de casa, i als jocs que jugo (p.ex. recentment The Outer Worlds) amb la 1600 Ti tiren de sobre. Tinc ganes de muntar alguna cosa més? Sí. Però estic segur que trobaré l’oportunitat en el futur.
