---
date: "2014-06-27T19:34:00+00:00"
draft: false
tags: ["Gamelab"]
title: "L'últim dia de Gamelab"
---
Avui també he pogut anar al Gamelab. Si us vàreu perdre l'entrada d'ahir, aquí la teniu.

Curiosament les dues conferències que he vist avui eren de jocs mòbils. La primera ha estat la de Dong Nguyen, creador del famós Flappy Bird. Ha parlat sobre l'èxit del joc, la posterior retirada, el procés de creació i també del seu futur. He escrit [un article a La Zona, per si us interessen més detalls](http://www.lazona.cat/2014/06/dong-nguyen-flappy-bird-gamelab/).

I després ha vingut la ponència de Neil McFarland, director creatiu de Utstwo, l'empresa responsable del preciós Monument Valley. La seva presentació ha estat simplement brillant, des del que ha explicat (hores que destinem als jocs, els finals, opinió dels usuaris sobre les experiències curtes, preu, guanys que havien tingut, etc.) fins al que ha ensenyat a la pantalla, amb *memes* i bromes boníssimes.

Vaja, que he passat un dia genial altra vegada a Barcelona. Un deu per a l'organització, llàstima de no haver-me donat acreditació de premsa i haver-me hagut de buscar la vida :)