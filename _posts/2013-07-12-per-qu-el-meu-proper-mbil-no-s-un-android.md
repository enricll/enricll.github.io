---
date = "2013-07-12T19:57:00+00:00"
draft = false
tags = ["Android", "lectura", "tech"]
title = "Per què el meu proper mòbil no és un Android"
---
Seguint el meu anterior post d'«[Android, no gràcies](http://blog.enricllonch.com/post/54944184944/android-no-gracies)» avui vinc a explicar-vos per què el meu proper mòbil no és un Android.

Principalment perquè tenir un Android m'impedeix gaudir del telèfon. He d'estar pendent de quin navegador és millor, de controlar el consum de dades gràcies a les contínues connexions amb els servidors de Google i la seva bona gent, de si puc afegir una ROM, de quin launcher és millor...

Això del «It just works» que ha caracteritzat els productes d'Apple no és compatible amb Android. El sistema operatiu de Google ha escollit un altre camí, igualment respectable que el d'iOS, oferint més llibertat a l'usuari.

Però jo no la necessito. Les opcions m'atabalen i Android no em permet focalitzar-me en el que vull fer, en el sistema operatiu i en les aplicacions. Ho sento, Android, potser no només ets tu, sinó també jo.