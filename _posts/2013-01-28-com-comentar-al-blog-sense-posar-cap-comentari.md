---
date = "2013-01-28T23:00:00+00:00"
draft = false
tags = ["meta", "lectura"]
title = "Com comentar al blog sense posar cap comentari"
---
Com ja haureu vist (heu tingut força temps per fer-ho) en el nou disseny del blog no hi ha comentaris. No es poden veure els comentaris escrits, ni posar-ne de nous. La raó és senzilla, crec que són totalment innecessaris i prescindibles partint de la base de la meva experiència com Editor i alhora com a lector de molts blogs. En el 95% dels blogs, molts comentaris són brossa (SPAM). Creieu que val la pena gestionar tot un sistema de comentaris per quatre que realment siguin interessants, i haver de passar el filtre d'SPAM + Trolls + Bah cada cert temps? Jo crec que no. Però com que m'agrada el debat, us proposo diversos sistemes per respondre a un article meu sense haver d'utilitzar els comentaris - en el vostre cas és impossible si és al meu blog.

1.  **Escriure un article al vostre blog particular**. Simplement mencioneu que tot ve per l'article original, si voleu inclús en citeu un paràgraf, en poseu l'enllaç i escriviu la resposta. Permet interactuar molt més, no col·lapsar el web de l'altre, i alhora permet que els vostres lectors puguin llegir un comentari que de l'altra manera no haurien vist. Heu de tenir blog, sí.

2.  **Mencionar-me a Twitter**. Avui en dia tots utilitzem Twitter. Acostumo a estar actiu a aquesta xarxa social. Em podeu seguir amb el nom d'usuari [@enricll][1] i a [@enricllonchcom][2] en el cas del blog. Podeu respondre al tuit de l'article comentant. Igual que abans, la vostra piulada la veurà tothom, per tant, genera més debat. Principalment problema: heu de tenir Twitter, i els missatges són de 140 caràcters.

Altres usuaris diuen que l'altra solució és enviar un correu. En el meu cas, no. Si voleu suggerir-me un altre mètode podeu coment... bé, que podeu escriure un *post* al vostre blog o mencionar-me a Twitter. O guardar-vos el comentari per quan em vegeu pel carrer.

 [1]: http://www.twitter.com/enricll
 [2]: http://www.twitter.com/enricllonchcom