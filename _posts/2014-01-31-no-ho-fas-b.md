---
date: "2014-01-31T20:45:43+00:00"
draft: false
tags: ["Microsoft", "Windows", "Windows Phone"]
title: "No ho fas bé"
---
Avui en Marco Arment ha publicat [un article](http://www.marco.org/2014/01/31/microsoft-customers-defeat-microsoft) que jo considero molt cert, que no totalment. Diu així un fragment:

> Microsoft’s customers don’t like change. They’re accustomed to getting everything they want, exactly as they want it, with no surprises. They won’t tolerate anything else. 

> If Microsoft releases anything too different, enterprise customers will simply refuse to buy it, demanding that Microsoft keep selling the old version indefinitely. 

Totalment cert. Però encara ho embolica més: 

>They did everything that the press, analysts, and prevailing wisdom at the time were telling them to do. Everyone was pressuring them to be more like Apple, so they tried.

> The problem isn’t that they botched it (although they did, in some ways). The problem is that Microsoft isn’t Apple, and Microsoft’s customers aren’t Apple’s customers. They tried selling a more Apple-like attitude to their customers, most of whom don’t want and won’t tolerate an Apple-like attitude. That’s why they’re not Apple customers.

Efectivament. Microsoft no pot pretendre ser la companyia "de productes i serveis" que volia Steve Ballmer. Per això el nou CEO de Microsoft serà el que fins ara portava els departaments d'empreses i núvol, dos pilars bàsics de la companyia i amb moltes expectatives de cara al futur.

Windows 8.1 Update 1 no és la solució de res. Per als que no ho seguiu, aquesta actualització afegirà molts més elements a l'usabilitat del sistema com tancar l'ordinador des de la pantalla d'inici i creus per tancar les aplicacions Metro. Amb aquests canvis volen intentar que els usuaris tradicionals no se sentin perduts i acceptin la Metro. Quedarà lleig i mal fet.

El que ha de fer Microsoft és deixar-se estar de Metros i altres històries i llançar dos sistemes operatius nous a finals del 2014 o primavera 2015:

» Una **fusió de Windows RT i Windows Phone** per a dispositius ARM de qualsevol tipus, des d'híbrids fins a mòbils o rellotges intel·ligents, que només executaria les aplicacions Metro de la Windows Store.

» El **Windows de sempre**, amb un escriptori molt millorat i no limitat. Aquest sí que podria executar les Metro com a finestres i les d'escriptori de tota la vida, també descarregables a la Windows Store. 

Microsoft hauria de tirar endavant una campanya de propaganda molt bèstia per aconseguir que els dos tipus d'apps milloressin en qualitat i en quantitat. A la llarga, a Windows només s'utilitzarien les d'escriptori i a la nova plataforma mòbil només les Metro.