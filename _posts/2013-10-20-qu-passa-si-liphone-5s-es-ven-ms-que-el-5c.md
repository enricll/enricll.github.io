---
date = "2013-10-20T14:27:24+00:00"
draft = false
tags = ["iPhone", "Apple", "lectura"]
title = "Què passa si l'iPhone 5s es ven més que el 5c?"
---
Durant els últims dies haureu llegit moltes notícies (sobretot si llegiu contingut i mitjans porqueria, una nova classificació que augmenta dia sí, dia també al món de la tecnologia) sobre una possible reducció de la fabricació de l'iPhone 5c en benefici del 5s. Els dos models es van posar a la venda a diversos països ja fa un mes i sembla que Apple ho havia creat tot (anuncis i màrqueting en general, disponibilitat dels colors, etc.) perquè el 5c fos el que més es vengués. I segons aquests *reports* dels analistes de NPD DisplaySearch Tina Teng i Shawn Lee, l'iPhone 5s s'estaria venen molt millor que el 5c.

En [Ben Thompson explicant-ho a stratēchery](http://stratechery.com/2013/where-is-the-bad-news/):

> Presuming the number of phones sold is the same, it’s great news to be selling more of the more expensive model. It’s even better news when iPhone sales are still growing, as the opening weekend indicates they clearly are.

I ho aclareix a través de tres possibles escenaris: si Apple hagués vengut 45% de 5s i 45% de 5c (el 4s seria un 10%), si Apple estigués venen més el 5s en detriment del 5c, i finalment si Apple no hagués vengut el 5c i tingués al mercat el 5. Els marges no són exactes —els costs de fabricació [només són una part de les despeses totals](http://postpc.wocial.com/blog/3894535/379)— però són unes estimacions prou bones per adonar-nos que ja li va bé, econòmicament parlant, a Apple vendre més 5s que 5c. 

L'altre tema, i aquí acabo, és si comercialment els surt bé la jugada. Jo deia en aquest [article sobre els iPhones *mainstreams*](http://enricllonch.com/post/61008578092/liphone-mainstream-es-el-nou-iphone-de-baix-cost) que el 5c era comercialment un iPhone nou, i per tant Apple esperava vendre'l significativament més que el 5 quan es llancés el 5s. Si aquests rumors de fabricació fossin certs, que ningú diu que ho siguin, crec que Apple hi estaria perdent força — però és un fet que segurament remuntarà en els propers mesos quan la gent que volia un 5s ja se l'hagi comprat.