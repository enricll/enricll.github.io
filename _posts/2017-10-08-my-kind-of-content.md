+++
date = "2017-10-08T12:20:07+00:00"
draft = false
tags = ["blob"]
title = "My kind of content"
+++
<p>Hi ha dos tipus de notícies tecnològiques que m’apassionen: les relacionades amb les actualitzacions d’apps i les que tenen a veure amb els emojis.&nbsp;</p><!-- more --><p>Fa anys, jo escrivia sobre tecnologia. Si aquesta és la teva feina, sabràs que és molt més interessant escriure sobre un nou iPhone, una web històrica que tanca o un portàtil de disseny futurista. Però escriure sobre l’actualització de l’Instagram, WhatsApp o Pocket de torn és avorrit, i moltes vegades els mitjans —a no ser que siguin molt grans, amb molt escriptors, i/o molt de nínxol— no cobreixen aquest tipus de notícies.&nbsp;</p><p>És per això que el meu vici avui en dia és obrir l’AppStore, anar a la pestanya d’actualitzacions i mirar què hi ha per actualitzar. Un cop l’app s’<i>actualitza</i>&nbsp;i em diu quines aplicacions s’han d’<i>actualitzar</i>, ho he de fer instantàniament. No puc deixar el cercle vermell allà tirat, pendent que jo em digni a fer la meva feina. Alhora, llegeixo amb deteniment els canvis que vénen amb la versió .10.304.2333.1 de l’app, com si m’hi anés la vida. Sabeu que WhatsApp ha afegit aquesta setmana cerca dins de xats? Això canvia vides, <a href="https://www.theverge.com/2017/7/27/16050220/whatsapp-1-billion-daily-users-250-million-whatsapp-status">literalment</a>&nbsp;(com els emojis). Però és probable que no ho sapigueu, que hagueu actualitzat WhatsApp sense llegir les notes, o, encara pitjor, que ni tingueu actualitzat WhatsApp. A mi em faria vergonya.</p><hr><p><b><a href="http://enricllonch.com/tagged/blob">blob</a>&nbsp;</b><i>són articles curts i de temàtiques diverses que pretenen recuperar l’esperit blog del blog.&nbsp;</i></p>