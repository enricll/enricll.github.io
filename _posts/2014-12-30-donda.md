+++
date = "2014-12-30T18:11:00+00:00"
draft = false
tags = ["disseny", "DONDA"]
title = "DONDA"
+++
[DONDA](http://www.vibe.com/article/kanye-west-has-dream-inside-creative-agency-donda) és una companyia de contingut, experiència i producte fundada per Kanye West fa un parell d'anys. No té pàgina web, ni compte de Twitter —almenys que tingui la confirmació que sigui cent per cent oficial— ni pàgina a la Wikipedia.

<!-- more -->

Un dels millors articles que trobareu sobre DONDA a Internet és el de [Complex](http://www.complex.com/style/2013/06/kanye-west-and-donda-projects/), amb un recull d'algunes de les seves obres més destacades. DONDA està dissenyant portades de discs de hip-hop/rap actuals, des del darrer single de Pusha T —publicat per G.O.O.D. Music, la discogràfica del mateix Kanye— fins a àlbums de Cash Money Records com el de Tyga del proper gener o el de Nicki Minaj d'aquest desembre. 

<p class="pQuote">“Simplicity is the ultimate sophistication.”</p>
<p class="pRight">– Leonardo Da Vinci</p>

Kanye deia "we need to pick up where Steve Jobs left off". Els treballs de DONDA i d'Apple en l'època de Jobs tenen almenys una característica comuna: el minimalisme. DONDA vol fer productes, experiències o continguts més accessibles, més senzills, més honestos. Què és si no la portada de *Yeezus*, el disc al descobert amb una simple tireta vermella al lateral. 

Com que la dificultat per accedir al portfolio de DONDA és evident —quina contradicció amb el que deia abans—, he recollit[^1] sis de les portades que ha dissenyat l'equip de la companyia en els últims anys. Em fascina especialment el *redisseny* del logotip del Parental Advisory que estan fent en alguns àlbums recents, com el de Tyga o el de Pusha T[^2].

### Lunch Money, Pusha T
<img class="pImageFull" src="http://i.imgur.com/As9I5dQ.jpg" />

### My Name Is My Name, Pusha T
<img class="pImageFull" src="http://i.imgur.com/pOPY8JJ.jpg" />

### B.O.A.T.S. II: Me Time, 2 Chainz
<img class="pImageFull" src="http://i.imgur.com/AclM89u.jpg" />

### Yeezus, Kanye West
<img class="pImageFull" src="http://i.imgur.com/XASwcmV.jpg" />

### I Am Not a Human Being II, Lil Wayne
<img class="pImageFull" src="http://i.imgur.com/C7dfhoK.jpg" />

### The Gold Album: 18th Dynasty, Tyga
<img class="pImageFull" src="http://i.imgur.com/eAscBd3.jpg" />

### The Pinkprint, Nicki Minaj
<img class="pImageFull" src="http://i.imgur.com/XI55VJz.jpg" />

[^1]: Tots els drets d'aquestes sis obres d'art van per DONDA i el seu equip de dissenyadors, un dels quals és el director d'art de la companyia, [Joe Perez](http://www.joerperez.com/). A la seva pàgina web hi ha aquestes i més imatges dels seus treballs, i totes a bona resolució. Només volia fer aquest article per rendir homenatge a la seva feina.

[^2]: M'agradaria trobar-lo en més resolució per posar-me'l d'avatar.