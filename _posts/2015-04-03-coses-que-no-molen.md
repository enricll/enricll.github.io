+++
date = "2015-04-03T21:24:54+00:00"
draft = false
tags = 
title = "Coses que no molen"
+++
Tots tenim coses que no ens agraden. Ahir a la matinada se-me'n van anar acudint algunes. No espero que compartim totes les de la llista, perquè n'hi ha alguna de còmica per arribar a tothom, però crec que ens hi podem sentir identificats. Ja em direu.

<!-- more -->

- Quan has de dormir a un llit que no és l'habitual i té mides diferents, és més tou o més dur, la paret és a una altra banda i/o la tauleta de nit no és el mateix lloc.

- Quan t'acabes la llet a mig bol de cereals.

- Quan un sim se't mor però no era expressament.

- Quan comences la cançó abans de temps en veu alta i tothom et mira.

- Quan te mare et demana opinió sobre els que estan bons de la tele, el cuore o el WhatsApp.

- Quan no pots dormir i comptes les hores que queden per llevar-te.

- Quan surts de casa, mires el mòbil i t'adones que no s'ha carregat durant la nit.

- Quan tens molts likes a Instagram però després veus que tots són de la mateixa persona a diverses fotos.

- Quan escrius una cosa malament amb el teclat tàctil, la tornes a escriure en un altre missatge i ho tornes a fer malament.

- Quan surts de casa un diumenge al matí podrit esperant que ningú et vegi i et trobes tothom pel carrer.

- Quan comença el programa de la tele després d'una llarga estona d'anuncis i te n'adones que has d'anar al lavabo.

- Quan descarregues tot i més amb el mòbil pensant que estàs en Wi-Fi i de sobte veus que no l'havies engegat i estava gastant megues.

- Quan estàs explicant una broma i riuen abans que faci riure, com si volguessin que s'acabés ja.

- Quan escrius "p" al navegador amb te mare al costat i justament surt aquella web que no volies que sortís.

- Quan et descarregues els subtítols per al capítol d'una sèrie i quan comences a veure-la t'adones que t'has equivocat d'episodi.

- Quan recordes el somni de la nit anterior i t'horroritzes del psicari, maltractador o addicte sexual que ets.

- Quan vas en pantalons de xandall i... 

- Quan et diuen una cosa bona però hi ha un "però" darrere.

Si se m'acut alguna nova l'afegiré. Estan escrites en —més o menys— ordre en què em van venir al cap, amb alguna modificació perquè a vegades les associacions que la ment per passar d'una cosa a l'altra són vergonyoses.

Sé que algunes no passen a tothom, igual que sé que alguna hi és per fer riure, perquè a mi no em passen.

--

Al **Lover Rater #16** comentem algunes d'aquestes situacions amb el Jordi. [Escolteu-lo aquí](https://itunes.apple.com/es/podcast/lover-rater/id939355337?l=ca).