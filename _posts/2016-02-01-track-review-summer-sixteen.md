+++
date = "2016-02-01T07:59:34+00:00"
draft = false
tags = ["música"]
title = "Track Review: “Summer Sixteen”"
+++
L'any passat Drake va fer tot menys el que pensàvem que faria: va llançar un single una matinada que va arribar al #2 de Billboard, va publicar un mixtape comercial de “rap pur” que es va convertir en el projecte preferit de molts, va protagonitzar el beef més rellevant de l'any amb el raper de Filadèlfia Meek Mill, va treure un àlbum col·laboratiu amb el raper de moda del dos-mil-quinze Future, va firmar un acord de diversos milions de dòlars amb Apple i el seu servei de música en streaming... però no va treure el seu esperat àlbum comercial, *Views From The 6*. El 201*6* és l'any. Ara va de debò.

<!-- more -->

[“Summer Sixteen”](https://itunes.apple.com/us/album/summer-sixteen-single/id1080145371) és, per sobre de tot, una cançó *hype*, per recordar-nos que aquest any el raper de Toronto treu disc, per recordar-nos la seva popularitat i rellevància—i consolidar-la encara més, tal com es va poder veure dissabte a la nit quan milers i milers de persones estaven escoltant el programa de ràdio OVO Sound al Beats 1 d'Apple. Drake retorna a l'essència minimalista de *If You're Reading This It's Too Late* amb una tornada enganxosa però gens pomposa musicalment (“Lookin', lookin', lookin' for reveeeenge”), i un beat senzill però hipnòtic i atractiu que canvia lleugerament al segon vers. El so del de Toronto sembla no haver canviat gaire a jutjar per aquest single —tot i que he sentit snippets d'altres cançons que aposten per un altre so—, però sens dubte prefereixo el segon beat, amb molta més personalitat gràcies als tambors potents.

Líricament Drake continua llançant pulles a Meek Mill, qui va contestar a les al·lusions que li feia Drake pràcticament a la vegada que es va publicar “Summer Sixteen” (les teories de l'infiltrat ja abunden a la xarxa). Drake es justifica dient que no va ser ser personal, només negocis, ja que un raper de la seva posició —es compara amb Jay-Z i afirma que té una piscina més gran que Kanye— no pot permetre que se l'acusi de no escriure les seves pròpies cançons i no dir res. Amb tot, el beef sembla més obert que mai malgrat Drake ja el doni per guanyat.

L'únic problema que tinc és que Drake va fer implícit que aquesta cançó és a *Views* quan anunciava que el disc sortiria a l'abril. “Summer Sixteen” no sona com una cançó d'un àlbum, és massa temporal per sortir d'aquí a tres mesos i continuar sent rellevant i interessant. A més, no sóc gaire fan del so trap-minimalista que té, per singles sí, per un mixtape de l'any passat també, però esperava (i espero) que *Views* tingués un so més similar a *Take Care* o els millors moments de *Nothing Was The Same*. “Summer Sixteen” no deixa de ser un “30 for 30 Freestyle” actualitzat, però més desesperançador. 

<img id="splashFade" src="https://36.media.tumblr.com/fa859d325f028a8fabcb6aebbdf37b93/tumblr_o1uzhzqGiU1u00ofno1_1280.png">