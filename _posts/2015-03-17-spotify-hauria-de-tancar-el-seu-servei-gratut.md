---
date: "2015-03-17T18:47:47+00:00"
draft: false
tags: ["música", "spotify"]
title: "Spotify hauria de tancar el seu servei gratuït"
---
<p>No és ni de bon tros una cosa massiva ni preocupant (tot i que m’ajudaria força per
radicalitzar la situació i que el meu argument tingués més pes i sentit), però
alguns artistes han decidit anar-se’n d’Spotify.&nbsp;</p><!-- more --><p>El més destacat és el cas de
Taylor Swift. La cantant nord-americana ja no va llançar el seu darrer disc (i
el més exitós) a la plataforma d’streaming, i pocs dies més tard va decidir
retirar-ne tota la seva discografia. S’explicava a Times:</p><blockquote>I didn't
see that happening, perception-wise, when I put my music on Spotify.
Everybody's complaining about how music sales are shrinking, but nobody's
changing the way they're doing things. They keep running towards streaming,
which is, for the most part, what has been shrinking the numbers of paid album
sales.</blockquote><blockquote>With Beats Music
and Rhapsody you have to pay for a premium package in order to access my
albums. And that places a perception of value on what I've created. On Spotify,
they don't have any settings, or any kind of qualifications for who gets what
music. I think that people should feel that there is a value to what musicians
have created, and that's that.</blockquote><p>Tothom va
centralitzar el debat en termes econòmics: potser d’aquesta manera concentraria
les vendes de <i>1989 </i>en plataformes més atractives per ella, potser era per fer
apujar el preu de la discogràfica on pertany, potser... Però poca gent va
tractar el tema més interessant per a mi: els sentiments, la sensació que tenim
quan escoltem un disc a Spotify — i jo afegiria, sense pagar res.</p><p>Spotify té dos
plans (i ens centrarem només en la versió d’escriptori): gratuït —amb 10h de
música i anuncis entremig de les cançons— i de pagament —hores il·limitades,
10€ al mes i sense anuncis—. Taylor Swift es queixa del primer. Però potser no
només és l’estrella del country-pop que hi està en contra. Una altra artista
destacada, Björk, anunciava fa unes setmanes que també treia el seu darrer
àlbum d’Spotify:</p><blockquote>To work on
something for two or three years and then just, Oh, here it is for free. It’s
not about the money; it’s about respect, you know? Respect for the craft and
the amount of work you put into it. But maybe Netflix is a good model. You go
first to the cinema and after a while it will come on ­Netflix. Maybe that’s
the way to go with streaming. It’s first physical and then maybe you can stream
it later.</blockquote><p>Ella planteja una
cosa que va un pèl més enllà, el ritme de publicació en les diferents finestres
de distribució. Sense entrar en això, crec que ambdues tenen raó. Jo també em
sento malament quan un artista publica un nou àlbum i el mateix dia ja el puc
escoltar a Spotify. No és que l’escolti allà perquè sigui gratis (pago el
Premium), sinó perquè és la meva forma d’escoltar música, la més còmode per a
mi. I tot i així, em sento malament i tinc la necessitat de comprar el disc per
altres vies. L’última vegada que ho faig fer va ser fa un parell de mesos amb <i>The Pinkprint</i> de Nicki Minaj: el dia de llançament em vaig comprar la versió
estàndard a Amazon en digital, i quan vaig poder vaig comprar la Deluxe en físic.
L’he escoltat en alguna de les dues maneres? No, l’he escoltat sempre a través
d’Spotify.</p><p>No és que tingui
una solució absoluta, però un primer pas que podria fer a Spotify seria el seu
servei gratuït, que no és precisament la cosa que els dóna més diners i sí la
que més mala crítica els està proporcionant. </p><p>I quant al temps
de publicació de la música, crec que de moment ha de seguir com és actualment,
publicant-se pràcticament a la vegada a totes les plataformes onl’artista
vulgui ser. Sé que és en detriment de l’artista —és terrible els pocs àlbums
que es venen avui en dia—, i potser parlo des d’una perspectiva purament egoista,
però encara confio en aquest model. Poden conviure els dos, o els tres —físic,
digital tipus iTunes i streaming tipus Spotify—, però calen dues coses: educar
el consumidor —gastar en digital/físic per recompensar la feina dels artistes,
o en marxandatge, o en concerts, o en difusió, el que sigui per ajudar a
continuar fent allò que estimem— i negociar amb totes les parts de la indústria
—aconseguir millor percentatges per als artistes musicals, renegociar
contractes, buscar una millor flexibilitat en la relació amb els cantants, simplificar
la llista de serveis d’streaming disponibles i a la fi perfeccionar el model—.</p>

<img id="splash" src="http://i.imgur.com/PEFbh1k.png"/> 